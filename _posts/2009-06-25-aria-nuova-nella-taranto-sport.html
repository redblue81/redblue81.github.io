---
layout: post
status: publish
published: true
title: Aria nuova nella Taranto Sport
author:
  RedBlue
author_login: aDMINniSTRAtor
author_email: redblue@red-blue.it
author_url: http://www.red-blue.it
wordpress_id: 601
wordpress_url: http://redblue.netsons.org/?p=601
date: '2009-06-25 16:40:13 +0100'
date_gmt: '2009-06-25 15:40:13 +0100'
categories:
- taranto
- sport
- calcio
- riflessioni
tags:
- taranto
- calcio
- Paolo Stringara
- Danilo Pagni
- aria nuova
- calciomercato
- Luigi Blasi
- Giuseppe Iodice
- Enzo D'Addario
- societ&agrave;
- Taranto Sport
comments: []
---
<p>Ed eccomi qui a riscrivere dei colori pi&ugrave; belli del mondo.. Quel <strong>Rosso</strong> e <strong>Blu</strong> che caratterizza addirittura il mio nick.. Non mi ricordo nemmeno pi&ugrave; quando &egrave; stata l'ultima volta che ho scritto del Taranto e delle sue vicende..</p>
<p>Allora vediamo di ricapitolare, i nostri eroi a fine maggio hanno sconfitto il <strong>Sorrento</strong>, conquistando l'unica vittoria in trasferta della gestione di <strong>Paolo Stringara</strong> e salvandosi direttamente, senza esser costretti a passare dalla lotteria dei playout.. Tutti felici, al punto che il presidente <strong>Luigi Blasi</strong> parlava di immediato rilancio nella prossima stagione per puntare in alto.. Salvo poi (<strong>4 giugno 2009</strong>) annunciare il proprio <span style="text-decoration: underline;">disimpegno immediato</span> (dopo l'addio di Paolo Stringara, tenuto in stand-by per due settimane, il quale ha deciso di non aspettare le decisioni di un personaggio troppo ambiguo), con addirittura la volont&agrave; di mettere in liquidazione la societ&agrave;, non iscrivendola al prossimo campionato..</p>
<p>Da subito tutto questo &egrave; sembrato un <strong>bluff</strong> bello e buono ai tifosi pi&ugrave; smaliziati (compreso il sottoscritto, concedetemi un attimo di presunzione), i quali non hanno potuto fare a meno di notare alcune incongruenze: primo, i due fidi dirigenti che Blasi si &egrave; scelto (il <strong>DS Pagni</strong> e il <strong>DG Iodice</strong>) hanno continuato a svolgere il proprio lavoro, seppur in maniera ufficiosa; secondo, il fatto di aver chiesto al Sindaco di Taranto, <strong>Ippazio Stef&agrave;no</strong>, di trovare acquirenti, ma senza di fatto consegnargli il titolo sportivo (gesto che ci si aspetterebbe da una persona che si definisce stufa e scoraggiata, con l'unica volont&agrave; di mollare tutto); terzo, sono cominciate immediatamente a girare notizie su fantomatiche cordate pronte a rilevare la societ&agrave;, salvo poi sparire puntualmente alla richiesta economica (<span style="text-decoration: underline;">3 milioni di euro tra titolo sportivo e debiti da saldare</span>)..</p>
<p>E cos&igrave; si &egrave; addirittura arrivati a fissare il giorno della messa in liquidazione della societ&agrave;, il prossimo 29 giugno.. In realt&agrave; un acquirente serio c'era davvero: una misteriosa cordata di imprenditori rappresentata da un avvocato milanese, che avevano accettato di versare i 3 milioni richiesti, e con i quali sembrava fatta per il passaggio di propriet&agrave;.. Ma ecco che alla fine della scorsa settimana &egrave; comparso sulla scena <strong>Enzo D'Addario</strong>, notissimo imprenditore tarantino indicato come possibile sponsor inizialmente, ma poi (per sua stessa volont&agrave;) entrato direttamente in societ&agrave;. <strong>E cos&igrave; ci siamo, da oggi il Taranto ha ufficialmente due presidenti, Vito Luigi Blasi ed Enzo D'Addario, proprietari del Taranto al 50%</strong> (a testa)..</p>
<p>Ma come?? Una persona stufa e scoraggiata, che non aveva esitato ad insultare i tifosi tarantini (<em><span style="text-decoration: underline;">"meritano un presidente che li prende in giro e poi scappa col malloppo"</span></em> sono state le sue parole), che non solo accetta di restare, ma mantiene la carica di presidente e si carica la grandissima responsabilit&agrave; di formare la squadra?? Se questo non &egrave; un bluff..</p>
<p>Questa &egrave; dunque la nuova situazione, che ha fatto storcere il naso a molti, me compreso.. Ma non posso negare che in societ&agrave; c'&egrave; aria nuova: a parte la persona D'Addario, imprenditore noto in tutta Italia, non si pu&ograve; non notare che per la prima volta in 5 anni Blasi non avr&agrave; a che fare con un suo dipendente, ma con un <span style="text-decoration: underline;">socio alla pari</span>, una persona cio&egrave; con pieno potere decisionale e che conta esattamente quanto lui. Una persona che inoltre ha un prestigio e una reputazione notevole in citt&agrave;, e immagino che difficilmente accetter&agrave; che possano venire intaccate da comportamenti scellerati come quelli a cui siamo abituati, e che ha il preciso compito di <strong>curare i rapporti con stampa/autorit&agrave;/tifosi</strong>, rapporti irrimediabilmente incrinati dai comportamenti di cui parlavo poco fa..</p>
<p>Di contorno a tutto questo sembra esserci un accordo imminente con l'amministrazione comunale per l'utilizzo dello stadio Iacovone e una <strong>sponsorizzazione</strong> dalla Provincia di Taranto (la scritta "Terra Ionica" dovrebbe essere l'anno prossimo sulle maglie di Taranto Sport, Cras Basket e Prisma Volley).. Manca giusto il mercato, si attende il nome del nuovo allenatore nei prossimi giorni, e poi sar&agrave; il momento di capire che squadra si vuole formare, visto che come al solito siamo gi&agrave; in ritardo rispetto alle altre squadre..</p>
<p>Gi&agrave; in passato c'erano stati momenti in cui sembrava essere cambiato il vento, ma poi si era sempre puntualmente concluso tutto in una bolla di sapone..</p>
<p>Staremo a vedere..</p>
