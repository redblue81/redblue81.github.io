---
layout: post
status: publish
published: true
title: Autenticarsi in Debian tramite LDAP - Parte 1 - Installazione server
author:
  RedBlue
author_login: aDMINniSTRAtor
author_email: redblue@red-blue.it
author_url: http://www.red-blue.it
wordpress_id: 3777
wordpress_url: http://www.red-blue.it/?p=3777
date: '2015-10-15 20:49:57 +0100'
date_gmt: '2015-10-15 18:49:57 +0100'
categories:
- guide
- linux
- debian
- in evidenza
- server
tags:
- guida
- debian
- server
- openldap
- autenticazione
comments:
- id: 475884
  author: Autenticarsi in Debian tramite LDAP - Parte 2 - RedBlue&#039;s Blog
  author_email: ''
  author_url: http://www.red-blue.it/guide/autenticarsi-in-debian-tramite-ldap-parte-2-installazione-client.html
  date: '2015-10-19 14:39:06 +0100'
  date_gmt: '2015-10-19 12:39:06 +0100'
  content: "[&#8230;] prima parte avevamo installato e configurato la parte server,
    assolutamente necessaria per metter su [&#8230;]"
- id: 475885
  author: Autenticarsi in Debian tramite LDAP - Parte 3 - PHPLDAPAdmin - RedBlue&#039;s
    Blog
  author_email: ''
  author_url: http://www.red-blue.it/guide/autenticarsi-in-debian-tramite-ldap-parte-3-phpldapadmin.html
  date: '2015-10-25 18:44:00 +0100'
  date_gmt: '2015-10-25 17:44:00 +0100'
  content: "[&#8230;] alla terza ed ultima parte della guida all&#8217;autenticazione
    in Debian tramite LDAP: dopo aver installato la parte server e la parte client,
    vediamo un tool di gestione molto utile: [&#8230;]"
---
<p>LDAP (LightWeight Directory Access Protocol) &egrave; un <em>protocollo standard per l'interrogazione e la modifica dei servizi di directory, come ad esempio un elenco aziendale di email o una rubrica telefonica, o pi&ugrave; in generale qualsiasi raggruppamento di informazioni che pu&ograve; essere espresso come record di dati ed organizzato in modo gerarchico</em> (fonte <strong>Wikipedia</strong>). Esso permette in parole povere di memorizzare e gestire dati, relativi esempio ad utenti di un sistema, su un server, per poi gestirli a livello client. Pu&ograve; essere molto utile per gestire ad esempio un archivio <strong>centralizzato</strong> di utenti di una rete locale; vedremo come installarlo su Debian e come configurarlo affinch&egrave; l'accesso al sistema sui client (ovvero l'<strong>autenticazione</strong>) possa avvenire usando (anche) utenti remoti memorizzati sul server.</p>
<p><a href="/assets/images/LDAPworm.gif"><img class="aligncenter size-medium wp-image-3791" src="/assets/images/LDAPworm-300x118.gif" alt="LDAPworm" width="300" height="118" /></a><br />
<!--moreContinua a leggere...-->Si tratta di un protocollo <strong>complesso</strong>, utilizzabile in svariate situazioni, altamente configurabile (anche se a mio modesto parere, la configurazione alle volte risulta piuttosto macchinosa): quello che sar&agrave; mostrato &egrave; solo un <strong>esempio</strong> di utilizzo, in quanto una trattazione davvero esaustiva pretenderebbe praticamente un intero corso dedicato a LDAP. Questa &egrave; una configurazione che ho realizzato nella pratica io stesso per un progettino di qualche tempo fa. Non pretendo che sia la migliore possibile, n&eacute; che sia l'unica possibile, per&ograve; funziona.</p>
<p>Prima di proseguire, fissiamo una <strong>configurazione</strong> di esempio per il nostro server:</p>
<ul>
<li>IP: 192.168.10.100</li>
<li>Hostname: server.red-blue.local</li>
</ul>
<p>Il primo passo consiste nell'<strong>installazione</strong> di OpenLDAP, l'implementazione open source del protocollo LDAP, sulla macchina server, per farlo su Debian diamo come <strong>root</strong>:</p>
<pre class="brush: bash; gutter: false">apt-get install slapd ldap-utils</pre>
<p>Durante l'installazione ci verr&agrave; richiesta una <strong>password</strong> di amministrazione per LDAP, baster&agrave; fornirla e confermarla; inoltre, dovremo rispondere anche ad una serie di domande, diciamo che si pu&ograve; rispondere nel seguente modo:</p>
<ul>
<li>Omettere la configurazione del server di OpenLDAP? <strong>No</strong></li>
<li>Nome di dominio: <strong>red-blue.local</strong></li>
<li>Nome dell'organizzazione: <strong>red-blue.local</strong></li>
<li>Password di amministrazione: <strong>fornire password</strong></li>
<li>Conferma password: <strong>ripetere la password</strong></li>
<li>Database di backend: <strong>HDB</strong></li>
<li>Rimuovere il database se slapd viene disinstallato: <strong>No</strong></li>
<li>Muovere il vecchio database: <strong>Si</strong></li>
<li>Abilitare LDAPv2: <strong>No</strong></li>
</ul>
<p>A questo punto la configurazione &egrave; completa, e possiamo <strong>testare</strong> in maniera molto semplice:</p>
<pre class="brush: bash; gutter: true">ldapsearch -x</pre>
<p>Da dare sempre come root. Il risultato dovrebbe essere qualcosa del genere:</p>
<pre class="brush: shell; gutter: true">&nbsp;# extended LDIF

 #

 # LDAPv3

 # base <dc=unixmen,dc=local> (default) with scope subtree

 # filter: (objectclass=*)

 # requesting: ALL

 #

 # red-blue.local

 dn: dc=red-blue,dc=local

 objectClass: top

 objectClass: dcObject

 objectClass: organization

 o: red-blue
&egrave;
 dc: red-blue

 # admin, red-blue.local

 dn: cn=admin,dc=red-blue,dc=local

 objectClass: simpleSecurityObject

 objectClass: organizationalRole

 cn: admin

 description: LDAP administrator

 # search result
&egrave;
 search: 2

 result: 0 Success

 # numResponses: 3

 # numEntries: 2</pre>
<p>In pratica, ci viene detto che il server presenta solo l'utente admin, relativo al dominio che abbiamo specificato. Ora, il database &egrave; <strong>vuoto</strong>, occorre <strong>popolarlo</strong> con gli utenti che poi potranno autenticarsi su un qualsiasi sistema. Prima di procedere per&ograve;, come ulteriore conferma, apriamo il file <code>/etc/ldap/ldap.conf</code>, dovremmo vedere qualcosa di simile:</p>
<pre class="brush: bash; gutter: true">#

 # LDAP Defaults

 #

 # See ldap.conf(5) for details

 # This file should be world readable but not world writable.

 BASE dc=red-blue,dc=local

 URI ldap://192.168.10.100 ldap://server.red-blue.local

 #SIZELIMIT 12

 #TIMELIMIT 15

 #DEREF never

 # TLS certificates (needed for GnuTLS)

 TLS_CACERT /etc/ssl/certs/ca-certificates.crt</pre>
<p>Da notare&egrave;e <strong>BASE</strong> e <strong>URI</strong>, che contengono le informazioni principali, soprattutto per quanto riguarda l'URI. Se le due righe dovessero essere commentate, decommentatele e modificatele aggiungendo i dati necessari.</p>
<p>Se dovesse essere necessario, riavviate LDAP con il comando (sempre come root mi raccomando!):</p>
<pre class="brush: bash; gutter: false">service slapd restart</pre>
<p>Dicevamo, occorre popolare il database: quello di LDAP &egrave; un database con un'organizzazione <strong>gerarchica</strong>, per cui di fatto avremo una specie di <strong>albero</strong>, a partire dalla radice fino ad arrivare alle foglie (gli utenti). Proviamo ad aggiungere un paio di <strong>organizationalUnit</strong> (gruppi all'interno dei quali poi potremo inserire gli utenti), creiamo un file <code>orgunits.ldif</code> con all'interno:</p>
<pre class="brush: shell; gutter: true">dn: ou=Groups,dc=red-blue,dc=local

ou: Groups

objectClass: top

objectClass: organizationalUnit

&nbsp;

dn: ou=People,dc=red-blue,dc=local

ou: People

objectClass: top

objectClass: organizationalUnit</pre>
<p>Dopo aver salvato il file, diamo il comando:</p>
<pre class="brush: bash; gutter: false">ldapadd -x -D cn=admin,dc=red-blue,dc=local -w 123456 -f orgunits.ldif</pre>
<p>In pratica, ci stiamo autenticando come admin, fornendo la password (supponiamo che sia banalmente 123456) e indichiamo come fonte di informazioni il file appena creato.</p>
<p>A questo punto, non ci resta che provare ad inserire un <strong>utente</strong>, facciamolo creando il file <code>user.ldif</code>:</p>
<pre class="brush: shell; gutter: true">dn: uid=user1,ou=People,dc=red-blue,dc=local

uid: user1

cn: Utente di Test

givenName: user1

sn: user1

objectClass: inetOrgPerson

objectClass: posixAccount

loginShell: /bin/bash

uidNumber: 1000

gidNumber: 1000

homeDirectory: /home/user

&nbsp;

dn: cn=user1,ou=Groups,dc=red-blue,dc=local&egrave;&egrave;

objectClass: posixGroup

cn: user1

gidNumber:1000</pre>
<p>E come prima, dopo aver salvato, diamo il comando:</p>
<pre class="brush: bash; gutter: false">ldapadd -x -D cn=admin,dc=red-blue,dc=local -w 123456 -f user.ldif</pre>
<p>Se tutto &egrave; andato bene, il comando:</p>
<pre class="brush: bash; gutter: false"> ldapsearch -x</pre>
<p>Adesso restituir&agrave; qualcosa del genere:</p>
<pre class="brush: shell; gutter: true"># extended LDIF

 #

 # LDAPv3

 # base <dc=unixmen,dc=local> (default) with scope subtree

 # filter: (objectclass=*)

 # requesting: ALL

 #

 # red-blue.local

 dn: dc=red-blue,dc=local

 objectClass: top

 objectClass: dcObject

 objectClass: organization

 o: red-blue

 dc: red-blue

 # admin, red-blue.local

 dn: cn=admin,dc=red-blue,dc=local

 objectClass: simpleSecurityObject

 objectClass: organizationalRole

 cn: admin

 description: LDAP administrator

 # Groups, red-blue.local

 dn: ou=Groups,dc=red-blue,dc=local

 objectClass: organizationalUnit

 objectClass: top

 ou: Groups

 # People, red-blue.local

 dn: ou=People,dc=red-blue,dc=local

 objectClass: organizationalUnit

 objectClass: top

 # user1, People, red-blue.local

 dn: uid=user1,ou=People,dc=red-blue,dc=local

 gidNumber: 1000

 homeDirectory: /home/user

 sn: user

 givenName: Utente di Test

 loginShell: /bin/bash

 objectClass: inetOrgPerson

 objectClass: posixAccount

 objectClass: top

 uidNumber: 1000

 uid: user1

 # search result

 search: 2

 result: 0 Success

 # numResponses: 6

 # numEntries: 5</pre>
<p>Per ora direi che basta cos&igrave;, il server LDAP &egrave; configurato e <strong>funzionante</strong>. Il mio consiglio &egrave; quello di cercare di fare un pochino di pratica con questi elementi prima di proseguire. Vedremo in seguito come configurare anche un <strong>client</strong> e, infine, uno strumento che potrebbe facilitarci la vita nella gestione del server LDAP.</p>
<p>Alla prossima..</p>
